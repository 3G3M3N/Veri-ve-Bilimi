# Veri-ve-Bilimi
**Veri ve Bilimi**

Herkes illaki bir yerde duymuştur Veri Bilimi, Data Science. Duyunca herkesin kulağına çok çekici geliyor değil mi? Hatta 2012 yılında Harvard Business Review tarafından Veri Bilimci unvanı, 21. Yüzyılın En Seksi mesleği olarak seçilmiştir.

**Veri Nedir?**

Veri basitçe bilgi demektir. Unutmayın ki **“Her bilgi bir veridir lakin her veri bir bilgi değildir.”** burada ne demek istediğimi gelecek zamanlarda detaylı olarak anlatacağım.

![Veri-nedir](https://user-images.githubusercontent.com/83331577/186931067-60733994-d513-4467-ab26-00ca0e51e56d.jpg)

**Veri Bilimi Nedir?**

Veri bilimini matematik, iş bilgisi ve bilgisayar bilimleri oluşturur. Basit olarak veri bilimi, elinizde olan verilerden bir değer ve istatistik elde etmektir.

![1-2-e1585215346554](https://user-images.githubusercontent.com/83331577/186931290-2d029171-5671-4ab4-9827-eeab8b4c1742.png)

**Nasıl Veri Bilimci Olunur?**

Veri bilimci olmak için belirli teknolojiler, programlar, programlama ve veri tabanı dillerini bilmek gerekli. Şu programlama dili, bu program diye belirtmek çok doğru değil, esneklik gösteriyor. Size söyleyeceklerim ise genelde kullanılanlar.

**Programlama Dilleri: Python, R, Java, Scala, C++, Julia, Matlab**

Programlar: SAP, SPSS, Excel

Veri Tabanı Dilleri: SQL, NoSQL, Oracle

Teknolojiler derken ise Makine Öğrenmesi, Derin Öğrenme, Bilgisayarlı Görü gibi şeylerden bahsediyorum. Aslında onlar için ayrı bir yazı yazılmalı, veri çok geniş bir konu. Son zamanlarda makine öğrenmesi mühendisliği, derin öğrenme mühendisliği gibi ayrı bir meslek grubu olarak bile tanımlanıyorlar.

Veri biliminin de alt dalları var. Her sektörde ve meslekte bu tarz şeyler var ama bilgisayar sektörü en fazla alt dalı olan sektör denilebilir. Eskiden ne iş yapıyorsun denince bilgisayar mühendisiyim denirdi 10-20 yıl sonra ise makine öğrenmesi mühendisiyim, bilgisayarlı görü mühendisiyim gibi şeylere alışacağız. Eskiden dediğime bakmayın günümüzde de bilgisayar mühendisiyim deniyor çünkü çoğu kişi karşısındakinin aklını karıştırmak istemediğinden öyle diyor, yoksa o da biliyor “ben senior back-end developerım” demeyi ama işte olay karşıdaki kişinin anlaması

Daha detaylı bilgi için iş ilanlarında ne istendiğine göz atabilirsiniz.

![yazilim-nedir-1](https://user-images.githubusercontent.com/83331577/187017661-8f205fb2-d90e-4476-9fa9-da1ae4d8d6aa.jpg)

**Veri Bilimciler Ne Mezunudur?**

Öncelikle bilişim sektöründe ne, nereden mezunsun gibi şeyler yavaş yavaş son buluyor, tabii ki de önemli şeyler ama artık pek önemsenmiyor , bu yüzden alakasız bir bölümden mezun olabilir ya da hiç okumamış bile olabilirsiniz. Tabii ki de diploma sizi öne çıkartır lakin bunu belirtmek istedim.

Veri biliminin ne olduğunu açıklarken bazı alanların kesişimi olduğunu söylemiştim. Çoğunlukla o alanlardan mezun kişiler bu sektörde çalışıyor.

Mühendislik Bölümleri: Dediğim gibi bilişim sektöründe ne mezunu olduğunuz artık pek önemli değil, her hangi bir mühendislik mezunu bile olsanız bu sektörde çalışabilirsiniz, spesifik olarak ise Bilgisayar Mühendisliği, Yazılım Mühendisliği, Elektrik-Elektronik Mühendisliği, Makine Mühendisliği, Mekatronik Mühendisliği, Endüstri Mühendisliği ve Matematik Mühendisliği en ilgili mühendislik bölümleri denebilir.

Diğer İlgili Bölümler:

Sayısal: İstatistik, Matematik, Bilgisayar Bilimleri, Bilgisayar Öğretim Teknolojileri Öğretmenliği, Bilgisayar Teknolojileri ve Bilişim Sistemleri, İstatistik ve Bilgisayar Bilimleri, Matematik ve Bilgisayar Bilimleri

Eşit Ağırlık: Yönetim Bilişim Sistemleri, Ekonomi, Ekonometri, İktisat, İşletme

Kısacası bilgisayar ile ilgili bölümler denebilir. Söylediğim gibi çok da bir önemi yok okuduğunuz bölümün.

Daha detaylı bilgi için iş ilanlarında ne istendiğine bakabilirsiniz.

![194256-82855996](https://user-images.githubusercontent.com/83331577/187017708-5faa6119-cbeb-4efc-a95c-488dd6d24b6f.jpg)

Daha değinecek çok şey var ama bunları bir kerede okumaya sıkılırsınız, devamı gelecek!

Kaynakça: Vikipedi: https://tr.wikipedia.org/wiki/Anasayfa
